# Initial Settings

پنل تنظیمات نرم افزار اکسیر، این قابلیت را به کاربران می‌دهد فیلد های پذیرش و پرونده را طبق نیازهای خود شخصی سازی کنند. خدمات ارائه شده در مطب یا کلینیک را دسته بندی کنید. اکسیر این امکان را به شما می‌دهد چندین پزشک را اضافه کنید و برای ورود به نرم افزار دسترسی های مختلف طبق کاربران تعیین کنید. همچنین در این بخش می توانید بیمه های تحت قرارداد را اضافه و به پزشک موردنظر اختصاص دهید.

تنظیمات عمومی
در بخش تنظیمات کلینیک می‌توانید نام کلینیک (پزشک)، شماره موبایل پزشک، تخصص پزشک، شماره تماس و آدرس کلینیک (مطب) را اضافه کنید.
نکته: در صورت خریداری نرم افزار و گرفتن لایسنس، تکمیل این اطلاعات الزامیست.
از بخش تنظیمات اساسی جهت تغییر زبان و فونت نرم افزار می‌توانید استفاده کنید. سریال و تایید کامپیوتر جهت فعالسازی نرم افزار توسط کارشناسان اکسیر کامل می‌شود.
در بخش تنظیمات نرم افزاری، می‌توانید اکسیرگرام را فعال کنید. اکسیرگرام، این امکان را به شما می‌دهد در صورت وجود سیستم منشی و پزشک بتوانید هماهنگی های لازم را از طریق چت داخل برنامه انجام دهید.
نکته: تیک سوال بکاپ در هنگام خروج از برنامه منشی و سوال بکاپ در هنگام خروج از برنامه پزشک، را فعال کنید تا درصورت استفاده از برنامه در پایان فعالیت بتوانید از داده های خود بکاپ تهیه کنید.

جنسیت
در پنل تنظیمات جنسیت می‌توانید، موارد مورد نیاز خود را اضافه کرده و در قسمت پذیرش از آن استفاده کنید. همچنین در نظر داشته باشید در صورت استفاده از ماژول منحنی رشد حتما باید جنسیت افراد را در پرونده تعیین کنید.

سرویس
در این بخش می‌توانید خدمات ارائه شده در مطب را اضافه کرده و حق سرویس را برحسب تومان یا ریال مشخص کنید. در نظر داشته باشید درصورتی که واحد پولی یک مورد را به تومان اضافه کرده اید در بقیه بخش های برنامه هم از واحد پولی تومان استفاده کنید.
بطور مثال در تصویر بالا ویزیت با هزینه 150,000 هزار تومان اضافه شده و در قسمت پذیرش قابل استفاده هست.

پزشک
در بخش پزشک می‌توانید اطلاعات پزشک را وارد کنید تا در پرونده بیمار ثبت شود. همچنین نرم افزار اکسیر این امکان را به شما می‌دهد چندین پزشک ایجاد کنید و بیماران هر پزشک را جداگانه مدیریت کنید.
نکته: برای استفاده از پنل نسخه الکترونیک لازم هست تمامی اطلاعات پزشک و همچنین نام کاربری و کلمه عبور سلامت هم وارد این بخش شود.

کاربران
در این بخش می‌توانید دسترسی برای ورود به نرم افزار تعیین کنید همچنین در صورتی که نیاز دارید کاربری دسترسی به برخی ماژول ها و تنظیمات نداشته باشد می‌توانید از این بخش مشخص کنید.
نکته: در صورتی که در مطب موردنظر شما چندین پزشک و منشی وجود دارد می‌توانید پزشک منصوب به منشی را با ایجاد منشی موردنظر ایجاد کنید.

دستیار – معرف
در صورت وجود دستیار در مطب یا لحاظ کردن معرف برای مراجعین، می‌توانید درصد هزینه همکاری را مشخص کرده و در گزارش ها آن را مشاهده کنید.

بیمه
در بخش بیمه می‌توانید بیمه های تحت قرارداد را اضافه کنید.
با کلیک بر روی پنل بیمه میتوانید پزشک مورد نظر را انتخاب کنید و با گزینه طرف قرارداد به بیمه موردنظر خود را به پزشک متصل کنید.
با کلیک بر روی تنظیمات بیمه نیز می‌توانید خدمات ارائه شده در مطب را تحت پوشش بیمه قرار دهید.

علت مراجعه
در صورت تمایل می‌توانید چندین علت مراجعه ثابت و پر استفاده مشخص کرده تا در هنگام پذیرش مراجعین بتوانید به سرعت فیلد موردنظر را تکمیل کنید.

فیلد پرونده
در این بخش می‌توانید نام فیلد ها رو برحسب نیاز خود تغییر دهید. و در صورت لزوم فیلدی اضافه کنید. 
همچنین میتوانید شماره شروع پرونده ها را تغییر دهید. (بطور پیش فرض از 1 شروع می‌شود) این قابلیت در نسخه دمو نرم افزار به علت محدودیت در ایجاد 100 پرونده ممکن نیست.
نکته: درصورت حذف پرونده ها، آنها را در این قسمت می توانید بازیابی کنید. بنابراین درصورت حذف اشتباه پرونده با داشتن شماره پرونده می‌توانید آن را برگردانید. به همین علت شماره پرونده حذف شده برای پرونده های دیگر قابل استفاده نیست.

فیلد پذیرش
فیلدهای پذیرش را می‌توانید همانند فیلد های پرونده شخصی سازی کرده و موارد موردنیاز را تغییر دهید و همچنین تنظیمات پذیرش را برحسب نیاز مشخص کنید.

فیلد وقت‌دهی
همانند دو فیلد پذیرش و پرونده در فیلد وقت‌دهی هم می‌توانید شخصی سازی داشته باشید. همچنین در این بخش می‌توانید تایم شروع و پایان ساعت کاری مطب و تایم هر ویزیت را مشخص کرده تا با توجه به این نکته، وقت‌دهی به صورت اتوماتیک طبق این تایم ها انجام شود.