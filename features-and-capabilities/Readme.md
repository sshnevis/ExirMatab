# Features and Capabilities

· منحنی‌های رشد
ماژول منحنی رشد و منحنی دورسر اختصاصی برای پزشکان کودک تعبیه شده، با استفاده از ماژول منحنی رشد قادر خواهید بود با وارد کردن مقادیر قد و وزن در هر پذیرش، نمودار طول قد بیمار برای سن و نمودار وزن بیمار برای سن را ترسیم نمایید و از طریق این نمودار، به راحتی در جریان روند رشد کودک قرار بگیرید.
منحنی رشد نرم افزار اکسیر برای کودکان تا ۳۶ ماه و نوجوانان تا ۲۰ سال طراحی گردیده است و برای جنسیتهای مختلف، نیز متفاوت است.
با استفاده از ماژول منحنی دور سر قادر خواهید بود نمودار دور سر کودک را در هر سن تهیه نمایید.
منحنی دور سر نرم افزار اکسیر تا ۵ سالگی طراحی گردیده است.برای اندازه دور سر در این منحنی، مقادیری از ۳۲ تا ۵۴ سانتی متر در نظر گرفته شده است، همچنین این منحنی برای دو جنس دختر و پسر متفاوت طراحی گریده است.
برای استفاده از منحنی رشد، جنسیت و تاریخ تولد را در سیستم پذیرش وارد نمایید.

· فرم ساز
گاهی اوقات شما نیاز دارید فایل word را در پرونده هر یک از مراجعین مطب بارگزاری نمایید و مواردی را در آن اضافه نمایید و در پرونده بیماران نگهداری نمایید. به این منظور می توانید از ماژول فرم ساز نرم افزار استفاده کنید. به کمک این ماژول شما قادر خواهید بود نمونه فایل مدنظرتان را در پرونده هر بیمار قرار داده و در پذیرش های مختلف، موارد مد نظر دیگر را وارد نموده و در فایل ابتدایی، تغییرات اعمال گردد.
شما در این ماژول می توانید فایل جدید را به پرونده بیماران اضافه نمایید، فایل را اجرا کنید و از آن استفاده کنید، همچنین امکان نمایش، حذف، ویرایش و پرینت فایل انتخاب شده را نیز دارید.
همچنین این امکان را دارید مشخصات مراجعه کننده یا زیباجو را به عنوان هدر به فایل word مد نظرتان اضافه نمایید.

· اکوکاردیوگرافی
ماژول اکوکاردیوگرافی به صورت تخصصی برای پزشکا قلب و عروق طراحی شده، با استفاده از ماژول اکوکاردیوگرافی قادر خواهید بود اطلاعات حاصل از اکوکاردیوگرافی بیمار از جمله اندازه حفرهها و دیواره های قلب، وضعیت دریچه های قلب، وضعیت دیواره عروق ماژور متصل به قلب، حجم خون عبوری از دریچه ها و عروق، عملکرد قلب و … را در ماژول اکو کاردیوگرافی وارد نمایید و در پذیرش های مختلف ذخیره نمایید.
ماژول اکو در نرم افزار به صورت دو صفحه جداگانه با قابلیت جا به شدن بین صفحات، امکان خالی کردن تمام فیلدها و وارد کردن گزارش جدید طراحی گردیده است که موارد آن توسط صفحه کلید قابل انتخاب می باشد.

· چک لیست (ثبت آزمایشات)
با تهیه ماژول چک لیست، به راحتی قادر خواهید بود نتایج آزمایش بیمار خود را وارد نرم افزار نمایید و در پذیرش های بعدی بیمار به همه ی آن دسترسی داشته باشید، موضوعی که بسیار می تواند به فرآیند ویزیت بیمار سرعت بخشد و در روند تشخیص و درمان به شما کمک کند.
شما در این بخش امکان اضافه کردن عناوین آزمایش به دلخواه خود را نیز دارید. قابلیت شخصی سازی این ماژول به شما کمک می کند مواردی غیر از عناوین آزمایش ( فشار خون و …که شما لازم می دانید در پرونده بیمار به آن دسترسی داشته باشید) را در این ماژول اضافه نمایید.

· انبارداری و صندوق
با توجه به اینکه در بعضی موارد، اقلام دارویی جهت فرآیند درمان فرد استفاده می شود و اغلب توسط مجموعه در اختیار شخص قرار می گیرد به این منظور نیاز است مطب مجموعه ای از اقلام مورد نیاز را جهت ارائه به مراجعین خود تهیه نماید.
از آنجا که ثبت موجودی کالاها و مبالغ خرید و فروش آنها و میزان ارائه آن ها به هر مراجعه کننده با استفاده از روش ثبت کاغذی فرآیندی بسیار وقت گیر می باشد شما به راحتی می توانید با تهیه ماژول انبارداری و صندوق به این مهم دست پیدا کنید.
شما می توانید کالاهای مورد نظرتان را تعریف نمایید، برای هر کالا، کد اختصاص دهید، از نمایش آلارم باقیمانده و آلارم انقضاء کالا (که در یادآوری زمان خرید بسیار مهم است) استفاده نمایید و همچنین از امکان ثبت قیمت خرید و فروش اقلام در قسمت مدیریت انبار استفاده کنید.
شما پس از تهیه این ماژول قادر خواهید بود برای خرید هر شخص فاکتور صادر نمایید، تسویه فاکتور را با ذکر نحوه پرداخت انجام دهید، تخفیف در نظر بگیرید و حتی میزان بیمه تکمیلی را لحاظ نمایید. نمایش مبلغ تسویه شده و باقی مانده به همراه دریافت گزارش از اقلام خریداری شده مراجعین از جمله مزایای دیگر استفاده از ماژول انبارداری می باشد.
ماژول صندوق نیز که در کنار ماژول انبارداری ارائه می گردد به شما امکان نمایش سابقه خرید از انبار، دریافت گزارش پذیرش و انبار، نمایش باقی مانده مبلغ پذیرش و انبار و همچنین دریافت فیش با درج سرویس ویزیت و انبار( در قالب یک فیش) را می دهد.

· اپلیکیشن همراه اکسیر
قابلیت های اپلیکیشن، مشاهده اطلاعات فردی، پذیرش بیمار و ویزیت میباشد که هم اکنون شما میتوانید علاوه بر این موارد، نوبت های ثبت شده از طریق نرم افزار را هم داخل اپلیکیشن مشاهده فرمایید. نرم افزار در حال حاضر قابلیت مشاهده پرونده بیمار، مبالغ دریافت شده، سوابق بیماری، داروهای مصرفی، ویزیت های مختلف انجام شده و مشکلات حال حاضر بیمار را دارد تا در صورت نیاز شما به این موارد دسترسی داشته باشید.

· پنل ارسال پیامک 
نرم افزار اکسیر در کنار ماژول وقت دهی که به ثبت نوبت مراجعین در جهت ایجاد نظم در برنامه کاری مطب می پردازد، ارسال پیامک را توسط این ماژول برای شما فراهم میسازد.
ماژول پیامک نرم افزار اکسیر، قابلیت ارسال خودکار پیامک ثبت نوبت و همچنین یادآوری (با امکان تنظیم زمان یادآوری) را برای مراجعین دارا می باشد و شما تنها با تهیه این ماژول به سادگی به این مهم دسترسی پیدا خواهید کرد به گونه ای که به محض ثبت نوبت ( بدون هیچ پیچیدگی خاصی) پیامک به طور خودکار ارسال می گردد. استفاده از این ماژول می تواند مطب شما را از ایجاد آشفتگی، تداخل نوبت های بیماران و … در امان نگهدارد.
همچنین شما با تهیه ماژول پیامک، می توانید انواع پیامک از قبیل تبریک اعیاد، و یا تغییر ساعت مطب و یا آدرس مطب و … را با امکان تنظیم متن پیامک به دلخواه خود، برای مراجعین ( کلیه پرونده های موجود یا انتخاب گزینشی) ارسال نمایید.
قابل ذکر است که ارسال پیامک در نرم افزار اکسیر از طریق دو پنل تبلیغاتی و خدماتی امکان پذیر است با این تفاوت که در پنل خدماتی محدودیت ارسال وجود ندارد اما در پنل تبلیغاتی به کاربرانی که پیامک تبلیغاتی خود را مسدود نمودند، پیامک ارسال نمی شود. شما پزشک عزیز می توانید بنا بر انتخاب خود یکی از این دو نوع را تهیه نمایید.

· وقت‌دهی آنلاین 
در حال حاضر سامانه های نوبت دهی مختلفی در زمینه پزشکی فعالیت دارند و پزشکان بنا بر معیارهایی که مد نظر دارند با یک یا چند سایت نوبت دهی همکاری می نمایند. پزشک با تهیه نرم افزار اکسیر به همراه ماژول وقت دهی آنلاین، قادر خواهد بود کلیه وقت هایی که مراجعین از طریق سایت های نوبت دهی یا سایت پزشک دریافت نموده اند را در نرم افزار اکسیر مشاهده نماید.
از طریق ارتباط وب سرویس سایت های نوبت دهی با نرم افزار اکسیر، به محض ثبت نوبت در سامانه های نوبت دهی، نوبت های درج شده به لیست نوبت های نرم افزار اکسیر اضافه می گردد.
استفاده از ماژول وقت دهی آنلاین نرم افزار اکسیر از ایجاد تداخل بین وقت های داده شده در سامانه های اینترنتی با نوبت هایی که به اشکال (حضوری یا تلفنی) انجام می گیرد جلوگیری به عمل می آورد.

· مانیتورینگ
با توجه به ضرورت رعایت نوبت در پذیرش مراکز درمانی، قابلیت فراخوان تصویری بیماران در نسخه جدید اکسیر افزوده گردیده است.
ماژول فراخوان تصویری اکسیر با هدف نمایش لیست مراجعین در مطب و کلینیک بر روی‌ مانیتور موجود در اتاق انتظار طراحی گردیده است.
با کمک این قابلیت، لیست پذیرش‌های مطب در‌ مانیتور نمایش داده می‌شود، ارجاع بیماران به بخش‌های مختلف بر روی‌ مانیتور ثبت و درج می‌شود، به محض اتمام فرآیند ویزیت بیمار، شماره پذیرش از لیست انتظار حذف می‌گردد.

· ماژول اثرانگشت
با تهیه دستگاه ثبت اثر انگشت و ارتباط آن با نرم افزار مطب اکسیر، ماژول اثر انگشت اکسیر فعال شده و برای اولین بار در هنگام تشکیل پرونده اثر انگشت مراجع ثبت و ذخیره می گردد و از این پس در بخش پذیرش بیماران یا سایر قسمت های نرم افزار که نیاز به شناسایی بیمار است می توان با استفاده از اثر انگشت، بیمار مورد نظر را شناسایی کرد.
بدین ترتیب امکان جستجوی سریع پرونده بیمار فراهم خواهد شد و فرآیند شناسایی بیماران در مطب یا کلینیک تسریع می یابد و این امر بر کیفیت عملکرد پرسنل اثر بسزایی خواهد داشت.